{"scrape_time": "2018-02-22 11:30:29", "article_title": "Consumenten geven meer uit in december", "article_category": "economie", "article_text": "Consumenten gaven in de laatste maand van het afgelopen jaar vooral meer uit aan overige goederen, zoals motorbrandstoffen. Ook de bestedingen aan cosmetica en parfum waren hoger. Verder werd aan voedings- en genotmiddelen bijna 1 procent meer uitgegeven, aldus het statistiekbureau. Daarentegen werd voor het eerst na april 2016 minder besteed aan duurzame goederen. Vooral de uitgaven aan autos waren lager. Aan woninginrichting, kleding en schoenen gaven consumenten in december wel meer uit. Aan diensten, zoals woninghuur, reizen met bus of trein, bezoek aan restaurant of kapper, en verzekeringen werd ruim 2 procent meer uitgegeven dan in december 2016. Uitgaven aan diensten maken ruim de helft van de totale binnenlandse consumptieve bestedingen uit, merkt het CBS op. Volgens de zogenoemde consumptieradar van het CBS zijn de omstandigheden voor de consumptie in februari per saldo even gunstig als in december. De stemming onder consumenten is in februari verder nauwelijks veranderd.Zowel het oordeel over het economisch klimaat als de koopbereidheid was een fractie minder positief. Het consumentenvertrouwen komt uit op 23, tegen 24 in de eerste maand van het jaar. Met de huidige stand ligt het consumentenvertrouwen in januari ruim boven het gemiddelde over de afgelopen twintig jaar, dat op min 3 staat. Het vertrouwen bereikte in januari 2000 de hoogste stand ooit op 36. Het dieptepunt werd bereikt in maart 2013 op min 41. Het consumentenvertrouwen schommelt al een jaar lang tussen 23 en 26.", "article_url": "http://www.nu.nl/geldzaken/5143502/consumenten-geven-meer-in-december-.html"}