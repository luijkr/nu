{"article_text": "Dat blijkt uit onderzoek van Fortinet, een beveiliger die bedrijven beveiligt tegen cyberaanvallen. Per bedrijf werden in het afgelopen kwartaal 274 pogingen tot cyberaanvallen gedaan. De soorten malware die hiervoor werden gebruikt steeg met 25 procent. Cybercriminelen zouden steeds vaker proberen om Internet of Things-apparatuur aan te vallen. De hoeveelheid aanvallen waarbij kwetsbaarheden in bijvoorbeeld wifi-camera's werden misbruikt, is verviervoudigd. Cybercriminelen zouden ook in staat zijn om complexere DDoS-aanvallen uit te voeren, waarbij meerdere soorten malware worden gebruikt om bij apparaten binnen te dringen. De aanvallen worden volgens Fortinet lastiger om te bestrijden. Onlangs werden meerdere grote banken en de Belastingdienst getroffen door DDoS-aanvallen, waar vermoedelijk een 18-jarige Nederlandse man verantwoordelijk voor was.", "article_category": "tech", "article_url": "http://www.nu.nl/internet/5145725/bedrijven-82-procent-vaker-doelwit-van-cyberaanvallen.html", "scrape_time": "2018-02-22 12:31:57", "article_title": "'Bedrijven 82 procent vaker doelwit van cyberaanvallen'"}