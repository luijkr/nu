{"article_text": "De totale handel in goederen tussen Nederland en Duitsland had vorig jaar een waarde van 177,3 miljard euro, zo blijkt woensdag uit voorlopige cijfers van het Duitse federale statistiekbureau Destatis. De Duits-Nederlandse handel groeide het afgelopen jaar met 15 miljard euro. Binnen Europa is Nederland daarmee de grootste handelspartner van Duitsland. Frankrijk daalde van plek twee naar plek vier. De export vanuit Nederland kwam uit op 91,4miljard euro. Vooral de machinebouw, chemische producten en verschillende fabricaten deden het goed. De import vanuit Duitsland steeg naar 86miljard euro. \"Deze cijfers bevestigen de actuele wereldwijde economische situatie, maar laten ook de kracht van de Duits-Nederlandse handel zien. Deze samenwerking biedt voor beide partijen nog veel economische kansen\", aldus directeur van de Duits-Nederlandse Handelskamer Gnter Glker.", "article_title": "Nederland op een na grootste handelspartner van Duitsland", "scrape_time": "2018-02-22 14:00:41", "article_url": "http://www.nu.nl/ondernemen/5144786/nederland-grootste-handelspartner-van-duitsland.html", "article_category": "economie"}