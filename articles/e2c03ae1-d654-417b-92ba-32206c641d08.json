{"scrape_time": "2018-02-01 11:51:05", "article_text": "Dat heeft Integral Memory bekendgemaakt. Het gaat om een microSD-kaartje met 512GB aan opslag. Het vorige record was in handen van SanDisk met een kaartje van 400GB. De kaart van Integral Memoryvoldoet aan de V10- standaard, waarmee data snel overgeschreven kan worden. Marketingmanager James Danton zegt dat klanten behoefte hebben aan meer opslagruimte, nu mobiele apparaten \"essentiler worden in het dagelijks leven\". De populariteit van foto- en video-apps zoals Instagram, Snapchat, Facebook en Netflix heeft er volgens Integral Memory voor gezorgd dat de vraag naar opslag is gestegen. De microSD-kaart kan gebruikt worden voor smartphones en tablets om opslagruimte uit te breiden. Ook komt het van pas in verschillende soorten camera's en drones. Het kaartje komt beschikbaar in februari, een prijs is niet bekendgemaakt.", "article_category": "tech", "article_title": "MicroSD-kaartje met 512GB biedt meeste opslag tot nu toe", "article_url": "http://www.nu.nl/gadgets/5099774/microsd-kaartje-met-512gb-biedt-meeste-opslag-toe.html"}