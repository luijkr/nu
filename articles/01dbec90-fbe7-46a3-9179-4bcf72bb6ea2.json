{"article_text": "Het gaat om iOS 11.2.6, MacOS 10.13.3, WatchOS 4.2.3 en tvOS 11.2.6. In die versies moet de bug zijn verholpen. De bug kon in werking tredenals bijvoorbeeld een iPhone een specifiek Indiaas teken weer probeerde te geven. Als gevolg daarvan liepen apps als iMessage, WhatsApp en Facebook Messenger vast en konden deze niet meer worden geopend. In bepaalde gevallen liep het besturingssysteem van een getroffen apparaat in zijn geheel vast. Apple liet vorige week weten updates uit te brengen om het probleem te verhelpen. De bug zit enkel in de laatste officile versies van Apples besturingssystemen. De ontwikkelaarsversies werden er niet door getroffen.", "article_category": "tech", "article_url": "http://www.nu.nl/mobiel/5141561/apple-brengt-updates-bug-apparaten-liet-vastlopen.html", "scrape_time": "2018-02-22 12:32:17", "article_title": "Apple brengt updates uit voor bug die apparaten liet vastlopen"}