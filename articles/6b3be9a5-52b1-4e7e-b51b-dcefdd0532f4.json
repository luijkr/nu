{"article_text": "Daarvoor waarschuwt de Autoriteit Financile Markten (AFM). De toezichthouder heeft het idee dat er in reclamecampagnes toch weer steeds vaker ingespeeld wordt op snelheid. Dat is in strijd met de regels. Een huis kopen is een ingrijpend besluit met financile gevolgen voor de lange termijn, verduidelijkt de AFM. Daarom is het belangrijk dat consumenten zich voor zo'n besluit goed laten informeren en dat ze er ook goed over kunnen nadenken en weloverwogen de knoop kunnen doorhakken. Volgens de regels mogen reclames voor hypotheken daarom geen verwijzing bevatten naar snelheid en het gemak van het verkrijgen van het krediet. Partijen die dit toch doen spreekt de AFM hierop aan. De financile waakhond erkent overigens wel dat het in de huidige krappere woningmarkt goed is als huizenkopers binnen een redelijke termijn duidelijkheid krijgen over de benodigde financiering. De toezichthouder staat dan ook positief tegenover bijvoorbeeld het verkorten van doorlooptijden, zolang dit allemaal maar zorgvuldig gebeurt.", "article_url": "http://www.nu.nl/wonen/5136830/afm-spreekt-zich-reclame-snel-afsluiten-hypotheken.html", "article_title": "AFM spreekt zich uit tegen reclame over snel afsluiten hypotheken", "article_category": "economie", "scrape_time": "2018-02-19 14:00:26"}