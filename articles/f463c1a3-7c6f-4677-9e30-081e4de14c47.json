{"article_title": "Elon Musk verlaat eigen organisatie die kunstmatige intelligentie traint", "article_category": "tech", "article_url": "http://www.nu.nl/internet/5145632/elon-musk-verlaat-eigen-organisatie-kunstmatige-intelligentie-traint.html", "article_text": "\"Elon Musk zal de raad van bestuur bij OpenAI verlaten\", aldus een aankondiging van de organisatie. \"Hij zal nog wel geld doneren en advies bieden.\" OpenAI is opgericht om de algemene ontwikkeling van kunstmatige intelligentie (AI) te bevorderen. Afgelopen jaar wist een AI van het bedrijf de beste speler ter wereld in de game Dota 2 te verslaan. Met zijn vertrek hoopt Musk een belangenverstrengeling te voorkomen. Zijn bedrijf Tesla wil zich in de toekomst meer gaan richten op het gebruik van kunstmatige intelligentie in auto's. Medeoprichter Sam Altman, die tevens CEO is van startupbegeleider Y Combinator, zal wel in de raad van bestuur van OpenAI actief blijven.", "scrape_time": "2018-02-22 14:32:07"}