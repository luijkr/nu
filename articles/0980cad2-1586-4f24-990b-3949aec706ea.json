{"article_category": "tech", "article_url": "http://www.nu.nl/mobiel/5141759/samsung-verlaagt-productie-oled-panelen-tegenvallende-iphone-x-verkoop.html", "article_text": "Dat schrijft het Japanse Nikkei. Het overschot aan oled-panelen bij Samsung werd maandag al gemeld. Inmiddels zou de fabrikant van plan zijn de productie te verlagen. Samsung zou in het huidige kwartaal zo'n 20 miljoen oled-schermen leveren, terwijl dat aantal aanvankelijk op 45 tot 50 miljoen stond. De plannen voor het kwartaal dat loopt van april tot juni zijn nog onbekend. Volgens Nikkei is het mogelijk dat de productie nog verder wordt teruggeschroefd. Apple heeft de vermeende productieverlaging van de iPhone X tot nu toe niet bevestigd. Ook Samsung reageerde niet op de berichtgeving.", "scrape_time": "2018-02-22 13:32:15", "article_title": "'Samsung verlaagt productie oled-panelen na tegenvallende iPhone X-verkoop'"}