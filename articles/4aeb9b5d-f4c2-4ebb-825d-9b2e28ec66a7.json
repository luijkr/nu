{"article_title": "Schulting verder op 1000 meter, Van Ruijven en Van Kerkhof uitgeschakeld", "scrape_time": "2018-02-22 12:01:29", "article_text": "De 20-jarige Schulting eindigde in haar kwartfinale in de Gangneung Ice Arena als tweede. Yara van Kerkhof, winnares van olympisch zilver op de 500 meter, finishte in dezelfde kwartfinale als vierde en is daarmee uitgeschakeld. Lara van Ruijven reed in een andere kwartfinale en werd evenals Van Kerkhof vierde. De halve finales en de finale worden later op donderdag verreden. Schulting jaagt daarin op haar tweede medaille van deze Spelen. De Groningse pakte dinsdag brons met de relayploeg, die verder bestond uit Van Kerkhof, Van Ruijven en Jorien ter Mors.", "article_category": "sport", "article_url": "http://www.nu.nl/olympische-winterspelen-pyeongchang-2018/5145998/schulting-verder-1000-meter-van-ruijven-en-van-kerkhof-uitgeschakeld.html"}