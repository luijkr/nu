{"scrape_time": "2018-02-01 12:52:14", "article_text": "Tot de verhuizing blijft De Groene Lantaarn wel gewoon open, meldt De Telegraaf donderdag. Het sterrenrestaurant gaat verhuizen omdat de eigenaren hun huidige pand te groot vinden maar de keuken te klein. Die kan echter niet worden uitgebreid, omdat het pand een monument is. De nieuwe plek is kleiner, maar heeft een grotere keuken. Aan de krant vertellen de eigenaren van De Groene Lantaarn dat er in Staphorst een kruidentuin bij het restaurant komt en dat het team gewoon hetzelfde blijft.", "article_category": "lifestyle", "article_title": "Sterrenrestaurant De Groene Lantaarn verhuist naar Staphorst", "article_url": "http://www.nu.nl/eten-en-drinken/5113457/sterrenrestaurant-groene-lantaarn-verhuist-staphorst.html"}