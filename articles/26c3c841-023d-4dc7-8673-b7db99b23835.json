{"scrape_time": "2018-02-01 12:22:22", "article_text": "Dat stelt hij in een kort interview met de website HorecaNederland.tv dat dinsdag is gepubliceerd. Ramsay prijst in het bijzonder Jonnie Boer van De Librije, wiens restaurant dinsdag nog werd uitgeroepen tot beste van Nederland. \"Net als de Britten hadden de Nederlandse koks heel lang een slechte reputatie\", stelt de Brit, bekend van onder meer Kitchen Nightmare en Hotel Hell. \"Maar nu komt het beste voedsel uit Nederland. Alleen de koks roken verdomme echt te veel!\" De topkok adviseert jonge collega's die graag zo goed als hij willen worden \"vooral met goede chefs te werken en uit je comfortzone te komen\". \"Leer en experimenteer. Ga naar andere landen: als je uit Frankrijk komt, verdiep je in de Italiaanse, Spaanse en Amerikaanse keuken. Verbeter jezelf altijd, ga door, ontdek!\"Daarnaast geeft Ramsay als advies een tweede taal te leren. \"Spaans, Frans, of desnoods Nederlands.\"", "article_category": "lifestyle", "article_title": "Gordon Ramsay vindt dat Nederlandse koks te veel roken", "article_url": "http://www.nu.nl/eten-en-drinken/5110703/gordon-ramsay-vindt-nederlandse-koks-veel-roken.html"}