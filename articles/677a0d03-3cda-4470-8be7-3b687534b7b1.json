{"article_text": "Poolse werknemers zijn het meest productief, Britten het minst, zo blijkt donderdag uit onderzoek van salarisstrookverwerker ADP onder bijna tienduizend Europese werknemers, waaronder ruim dertienhonderd Nederlanders. Nederlandse werknemers voelen zich het meest belemmerd door inefficinte systemen en processen, slecht management en collega's die hen van het werk houden. Personeel in de verkoop-, media- en marketingsector heeft het meest te kampen met productiviteitsproblemen. Ook medewerkers in de gezondheidszorg, detailhandel, catering en vrijetijdsector halen niet altijd het maximale uit hun werkdag. In de kunst- en cultuursector hebben relatief de minste werknemers last van problemen met hun productiviteit.", "article_url": "http://www.nu.nl/carriere/5135150/bijna-tien-werknemers-werkt-zelden-of-nooit-vermogen.html", "article_title": "'Bijna een op tien werknemers werkt zelden of nooit op vol vermogen'", "article_category": "economie", "scrape_time": "2018-02-19 14:00:48"}