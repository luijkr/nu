{"scrape_time": "2018-02-01 12:18:38", "article_text": "De afgelopen dagen waren onder meer ABN AMRO, ING en de Rabobank doelwit van DDoS-aanvallen, maar ook DigiD en de Belastingdienst. Het is volgens de toezichthouder niet ongebruikelijk dat kwaadwillenden misbruik maken van die ophef door op grote schaal zogeheten phishingmails uit te sturen. Dit zijn nepmails die vaak erg lijken op echte berichten van banken, maar waarin wordt gevraagd gegevens in te voeren zoals pincodes en bankrekeningnummers. Banken doen dit echter nooit per e-mail en zulke gegevens kunnen worden misbruikt om geld te stelen. DNB raadt aan de e-mails te verwijderen. Door de DDoS-aanvallen waren onder meer betaalapps korte tijd onbruikbaar. DNB benadrukt dat alleen de bereikbaarheid van diensten geraakt werd. Gegevens van klanten waren niet in het geding. Een DDoS-aanval houdt in dat iemand een grote hoeveelheid dataverkeer op een dienst of site afvuurt. Die kan daardoor bezwijken als de servers overbelast raken. DNB benadrukt dat alleen de bereikbaarheid van diensten geraakt werd. De privacyvan klanten wasniet in het geding.", "article_category": "economie", "article_title": "DNB waarschuwt voor nepmails na DDoS-aanvallen op banken", "article_url": "http://www.nu.nl/internet/5112833/dnb-waarschuwt-nepmails-ddos-aanvallen-banken.html"}