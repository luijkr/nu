{"scrape_time": "2018-02-01 12:18:40", "article_text": "Dat melden zowel ING als ABN Amro dinsdag op Twitter. Ook op Allestoringen.nl deden honderden klanten melding van de storing. ING zegt tegenover NU.nl dat de storing even voor 19.00 uur was verholpen. Volgens de bank was de storing het gevolg van een kortstondige DDoS-aanval. De bank zegt maatregelen te hebben getroffen waardoor het de aanval heeft kunnen afslaan. Ook ABN Amro zegt dat de storing imiddels verholpen is, en spreekt op Twitter tevens van een DDoS-aanval. Dit weekend werden onder meer ING, ABN Amro, Rabobank en de Belastingdienst getroffen door zulke aanvallen. Daarbij worden servers overbelast door ze met extreem veel internetverkeer te bestoken. Servers zijn door al die aanvragen niet meer bereikbaar. Gevaarlijk zijn dergelijke aanvallen in de regel niet, wel zorgen ze voor ongemak. Banken raden klanten vaak aan om overboekingen tijdens zulke storingen niet meermaals uit te voeren. Mogelijk worden overboekingen na een storing alsnog allemaal vertraagd uitgevoerd, en betalingen tussen onder meer particulieren kunnen niet automatisch worden teruggedraaid. ", "article_category": "economie", "article_title": "ING en ABN Amro kampten opnieuw met DDoS-aanval", "article_url": "http://www.nu.nl/internet/5110943/ing-en-abn-amro-kampten-opnieuw-met-ddos-aanval.html"}