{"article_category": "economie", "article_url": "http://www.nu.nl/wonen/5142827/ing-neemt-meerderheidsbelang-in-makelaarsland.html", "article_text": "Hoeveel ING precies voor het belang betaalt, wordt niet bekendgemaakt. Makelaarsland blijft als zelfstandige en onafhankelijke partij opereren. Jeroen Stoop, de oprichter en topman van Makelaarsland, houdt de resterende 10 procent van de aandelen in handen. Makelaarsland bestaat sinds 2005 en is dankzij een digitaal platform en een app vooral groot in de internetmakelaardij. Afgelopen jaar was de onderneming met bijna zesduizendbegeleide woningverkopen goed voor ongeveer2,5 procent van de totale markt. Daarmee gaat het volgens ING om het grootste makelaarskantoor van Nederland. Online kwam het marktaandeel van Makelaarsland uit op zo'n 65 procent.", "scrape_time": "2018-02-22 13:30:34", "article_title": "ING neemt meerderheidsbelang in Makelaarsland"}