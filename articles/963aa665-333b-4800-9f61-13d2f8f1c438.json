{"article_title": "Twitter verbiedt versturen zelfde tweet met meerdere accounts", "article_category": "tech", "article_url": "http://www.nu.nl/internet/5145188/twitter-verbiedt-versturen-zelfde-tweet-met-meerdere-accounts.html", "article_text": "Dat staat in nieuwe regels van Twitter, die woensdag bekend werden gemaakt. Gebruikers mogen volgens die regelsniet langer met meerdere accounts tegelijkertijd berichten leuk vinden en retweeten. Daarnaast verbiedt het sociale medium het volgen van andere accounts met meerdere profielen tegelijkertijd. Ook het versturen van een tweet met meerdere accounts tegelijkertijd gaat tegen de regels in. Het versturen, leuk vinden en retweetenvan een bericht met meerdere accounts is mogelijk via TweetDeck en andere apps. Twitter gaat deze opties uit zijn eigen TweetDeck-app halen. Ontwikkelaars van andere apps hebben tot 23 maart om de functies te verwijderen. Met de nieuwe regels hoopt Twitter kwaadwillende activiteiten gericht op de \"cruciale gesprekken op Twitter\" te voorkomen. De nieuwe regels gelden niet voor waarschuwingen over \"het weer, noodgevallen of andere aankondigingen van openbare diensten\".", "scrape_time": "2018-02-22 14:32:19"}