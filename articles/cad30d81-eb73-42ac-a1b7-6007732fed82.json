{"scrape_time": "2018-02-01 11:48:54", "article_text": "Inmiddels zijn twintig buitenlandse partijen actief op de Nederlandse huurwoningmarkt. Het zijn in veruit de meeste gevallen pensioenfondsen en ze komen vooral uit Noord-Amerika, Duitsland en het Verenigd Koninkrijk. Volgens Capital Value blijft de groei er de komende jaren flink in zitten. Voor 2018 zouden buitenlandse investeerders 2,5 miljard euro in kas hebben om in de Nederlandse woningmarkt te pompen, nadat ze vorig jaar al bijna tot een miljard kwamen. De onderzoekers houden er rekening mee dat zich dit jaar meer vastgoedinvesteerders uit Azi zullen melden. Overigens nemen in vrijwel alle gevallen Nederlandse beheerders het technisch onderhoud en de exploitatie van de panden voor hun rekening.", "article_category": "economie", "article_title": "'Buitenlandse belegger stort zich op Nederlandse huurhuizenmarkt'", "article_url": "http://www.nu.nl/woonnieuws/5108243/buitenlandse-belegger-stort-zich-nederlandse-huurhuizenmarkt.html"}