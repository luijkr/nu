{"article_text": "De storing begon even voor 14:00 uur, en was rond 16:30 uur weer verholpen. Er waren problemen met internetbankieren, mobiel bankieren en betalingen via iDeal. Er was volgens de bank geen sprake van een DDoS-aanval, maar een technische storing. De bank heeft dit jaar al verschillende keren met urenlange storingen te kampen gehad. Onlangs was dit twee keer het gevolg van een DDoS-aanval. Begin deze maand bleek een 18-jarige jongen die aanvallen 'voor de grap' te hebben uitgevoerd. Bij DDoS-aanvallen worden servers bestookt met zo veel aanvragen, dat ze voor normaal verkeer onbereikbaar worden.", "article_url": "http://www.nu.nl/internet/5131937/abn-amro-kampte-dinsdagmiddag-met-storing.html", "article_title": "ABN Amro kampte dinsdagmiddag met storing", "article_category": "economie", "scrape_time": "2018-02-19 14:00:23"}