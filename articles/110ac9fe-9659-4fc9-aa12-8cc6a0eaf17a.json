{"scrape_time": "2018-02-01 12:49:03", "article_text": "Ze moeten daarvoor wel goede argumenten aanvoeren, blijkt dinsdag uit een uitspraak van het Hof van Justitie van de Europese Unie. De Raad van State had de hulp van het hof ingeroepen voor een zaak in het Groningse Appingedam. De eigenaar van een aantal panden op Woonplein Appingedam aan de rand van de stad, Visser Vastgoed, wil een leegstaand pand verhuren aan kleding- en schoenenzaak Bristol. Volgens het bestemmingsplan is het Woonplein alleen bedoeld voor grote winkels die bijvoorbeeld meubels, keukens of auto's verkopen. De gemeenteraad van Appingedam voert aan dat de winkel zich alleen in het stadscentrum kan vestigen om dat centrum leefbaar te houden en zo veel mogelijk structurele leegstand in de binnenstad te voorkomen. Het hof vindt dat vanwege het algemeen belang een aannemelijk argument.", "article_category": "economie", "article_title": "Gemeente mag winkelier richting stadscentrum dwingen", "article_url": "http://www.nu.nl/ondernemen/5110913/gemeente-mag-winkelier-richting-stadscentrum-dwingen.html"}