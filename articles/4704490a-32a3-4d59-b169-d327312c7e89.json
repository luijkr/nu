{"scrape_time": "2018-02-01 12:19:13", "article_text": "Adyen zal geleidelijk de transacties overnemen van concurrent PayPal, waar kopers tot in ieder geval juli 2023 nog bij terechtkunnen, meldt eBay. Adyen zal dit jaar in Noord-Amerika voor eBay de betalingen afhandelen en moet in 2021 het gros van alle transacties verwerken van de veilingsite. Volgens eBay moet de overstap leiden tot lagere transactiekosten en meer opties voor kopers. EBay, het moederbedrijf van Marktplaats, was eerder nog eigenaar van PayPal. In 2015 splitste het internetbetalingsbedrijf zich af en werd als zelfstandig bedrijf op de beurs genoteerd.", "article_category": "economie", "article_title": "Adyen gaat betalingsverkeer verwerken voor veilingsite eBay", "article_url": "http://www.nu.nl/internet/5113301/adyen-gaat-betalingsverkeer-verwerken-veilingsite-ebay.html"}