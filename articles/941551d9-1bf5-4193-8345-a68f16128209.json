{"scrape_time": "2018-02-01 12:20:56", "article_text": "Dat schrijft The Mercury News. De aanklager zegt dat hij in december achter een zelfrijdende auto reed, die automatisch een rijbaan opschoof. De auto ging halverwege de handeling terug naar de eerdere rijbaan, waarna hij tegen de motor van de man opbotste. De man zegt dat hij door het ongeluk verwondingen opliep waardoor hij niet kon werken. Hij eist daarom een schadevergoeding. De autofabrikant zegt dat de motorrijder probeerde in te voegen voordat de situatie veilig was. Hij zou daarom zelf het ongeluk hebben veroorzaakt. Volgens General Motors reed de zelfrijdende auto tijdens het ongeluk ongeveer 20 kilometer per uur. De aangereden motorrijder reed iets minder dan 30 kilometer per uur.", "article_category": "tech", "article_title": "General Motors aangeklaagd na ongeluk met zelfrijdende auto", "article_url": "http://www.nu.nl/gadgets/5101346/general-motors-aangeklaagd-ongeluk-met-zelfrijdende-auto.html"}