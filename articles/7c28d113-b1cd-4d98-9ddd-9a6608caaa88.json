{"scrape_time": "2018-02-22 11:31:58", "article_title": "Bondscoach Huck wil niets kwijt over samenstelling sprintploegen", "article_category": "sport", "article_text": "\"Ik ben er eigenlijk wel uit, maar ga het de selectie pas maandag vertellen, vanaf dat moment gaat de adrenaline door hun lichaam gieren\", zei de Duitser op zijn persconferentie voorafgaand aan zijn eerste grote toernooi als bondscoach van de Nederlandse sprintploeg. Huck erkent dat het een lastige keuze is, aangezien zijn manschappen de afgelopen drie weken op een traiingskamp in Potugal een goede indruk op hem maakten. \"We hebben veel goede renners, maar het gaat niet per se om de beste drie bij de mannen of twee bij de vrouwen. Het gaat erom het beste team samen te stellen.\" De mannen wonnen de afgelopen twee WK's telkens zilver, maar daar nemen ze dit jaar niet zomaar genoegen mee. \"We gaan nu voor goud\", aldus Harrie Lavreysen, een van de kandidaten. Bij de mannen komen behalve Lavreysen Roy van den Berg, Nils van 't Hoenderdaal, Jeffrey Hoogland en Matthijs Bchli in aanmerking, waarbij Huck nog tijdens het evenement kan wisselen. Bij de vrouwen zijn Kyra Lamberink, Laurine van Riessen, Hetty van de Wouw en Shanne Braspennincx de kandidaten. Huck geniet van de ruime keuze. Tot zijn komst naar Nederland afgelopen zomer, als opvolger van zijn landgenoot Ren Wolff, was hij twee jaar vooral opleider bij de Amerikaanse bond. \"Ik had daar kunnen blijven, maar de uitdaging om met zo'n sterk team te werken was groot\", vertelde hij in Alkmaar, waar een training werd afgewerkt. De piste van Apeldoorn is vanwege de NK atletiek van afgelopen weekeinde pas vanaf zondag beschikbaar. \"Het is verre van ideaal en heel vreemd. Ik snap ook niet dat dat NK atletiek niet naar voren kon worden gehaald\", besloot Huck zijn perspraatje een tikkeltje gerriteerd.", "article_url": "http://www.nu.nl/wielrennen/5144654/bondscoach-huck-wil-niets-kwijt-samenstelling-sprintploegen.html"}