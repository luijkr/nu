{"scrape_time": "2018-02-22 13:00:13", "article_url": "http://www.nu.nl/economie/5145833/fors-lagere-winst-frieslandcampina-eenmalige-afschrijvingen.html", "article_text": "De onderneming wist zijn verkopen wel met ruim een tiende op te voeren. Dat was vooral te danken aan de gestegen kaasprijzen en hogere prijzen voor boter en vet. De winst ging met dik 37 procent omlaag vergeleken met een jaar eerder. Die kwam uitop227 miljoen euro. Dat kwam vooral door de eenmalige posten, die het bedrijfsresultaat per saldo met 90 miljoen euro drukten. Ook de ongunstige wisselkoers met de Nigeriaanse naira en Chinese yuan speelde mee. De omzet ging juist met ruim 10 procent omhoognaar iets meer dan 12 miljard euro.Naast de hogere verkoopprijzen werden ook meer producten aan de man gebracht in Zuidoost-Azi, China en Afrika. Het was tevens het eerste jaar dat de opbrengsten van het eerder overgenomen Engro Foods in Pakistan konden worden meegeteld. In Europa liep het verkoopvolume wel wat terug. Topman Hein Schumacher spreekt van een uitdagend jaar voor het zuivelconcern. Hij benadrukt verder dat de aangesloten melkveehouders profiteerden van de stijging van de melkprijs. Dat laatste zette de marges bij FrieslandCampina wel weer wat onder druk. De melk moest immers voor een hoger bedrag worden ingekocht bij de boeren. Dat kon niet helemaal worden goedgemaakt door de omzetstijging. FrieslandCampina verwacht dat de zuivelmarkt halverwege 2018 weer in evenwicht komt en dat de melkprijs dan stabiliseert. Voor de eerste helft van dit jaar wordt wel rekening gehouden met druk op de omzet. Dat heeft te maken met de huidige sterke koers van de euro ten opzichte van andere munten.", "article_category": "economie", "article_title": "Fors lagere winst FrieslandCampina door eenmalige afschrijvingen"}