{"article_category": "sport", "article_url": "http://www.nu.nl/olympische-winterspelen-pyeongchang-2018/5145656/russische-curler-raakt-bronzen-medaille-kwijt-wegens-doping.html", "article_text": "Krushelnitskiy pakte met zijnechtgenote Anastasia Bryzgalova het brons bij het gemengd curlen, een nieuw olympisch onderdeel. Die medaille gaat nu naar Noorwegen, dat in de troostfinale verloor van de Russen. Krushelnitskiy testte positief op het middel meldonium,een hartmedicijn dat sinds 2016 op de lijst met verboden middelen staat. Door de positieve test is de kans kleindat Rusland bij de sluitingsceremonie van zondag onder de eigen vlag het stadion mag betreden. Vanwege het grote Russische dopingschandaal bij de Spelen van vier jaar geleden in Sochi doen de 168 Russische sporters in Pyeongchang mee onder neutrale vlag en onder de noemer 'olympische atleten uit Rusland'. Krushelnitskiy is overigens niet de enige atleet in Pyeongchang die positief heeft getest op doping. Eerder werd de Japanse shorttracker Kei Saito betrapt op het gebruik van verboden middelen. Dinsdag kwam het nieuws dat ook de Sloveense ijshockeyer Ziga Jeglic een positieve test heeft afgelegd. Lees al het nieuw van de Olympische Winterspelen in Zuid-Korea in het dossier", "scrape_time": "2018-02-22 13:31:37", "article_title": "Russische curler raakt bronzen medaille kwijt wegens doping"}