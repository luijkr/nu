{"scrape_time": "2018-02-22 11:31:11", "article_title": "Helft meer winst voor mijnbouwer Anglo American", "article_category": "economie", "article_text": "Het concern profiteerde vooral van hogere grondstoffenprijzen en kostenverlagingen. De winst per aandeel kwam uit op 2,57 dollar (2,14 euro), iets beneden de verwachtingen van analisten. Het concern wist de schuld afgelopen jaar flink terug te dringen tot 4,5 miljard dollar. Twee jaar geleden bungelde Anglo, net als andere mijnbouwers, op de rand van de afgrond als gevolg van gekelderde staalprijzen. Anglo werd gedwongen om het dividend te schrappen en verscheidene mijnbedrijven te verkopen. Maar over 2017 wil Anglo een dividend uitkeren aan zijn aandeelhouders van 1,02 dollar per aandeel. Ook wil de onderneming de kosten tegen 2022 met een extra 3 tot 4 miljard dollar terugdringen.", "article_url": "http://www.nu.nl/beurs/5145659/helft-meer-winst-mijnbouwer-anglo-american.html"}